---
title: 'Ny dator slår rekord - "Har aldrig sett så hög FPS"'
image: "/images/laptop.jpg"
alt: "Halvstängd bärbar dator på ett bord med färgstark belysning som reflekterar på bordet och datorn."
new: true
date: 2025-02-04
author: Agneta Stenström
---
En ny gaminglaptop har nyligen presenterats av Lenåwo på Den Stora Datormässan i Långtbortistan (DSDL), och den ska enligt Lenåwos presstalesperson kunna uppnå en FPS på en nivå aldrig tidigare skådad.

<img eleventy:ignore src="{{ image }}" alt=" {{ alt }}">

*En konceptbild av datorn*

"Det är tack vare EnVidéas nya kraftfulla grafikkort som detta har kunnat göras möjligt", säger Albert Olsson, presstalesperson hos Lenåwo.

## När kan man köpa datorn?
Olsson menar att detta projekt kan ta tid att färdigställa, men att datorn bör kunna finnas tillgänglig i butikerna tidigt nästa kvartal. Priset på datorn kommer att ligga kring $3000. Olsson poängterar att detta kommer att vara den mest kraftfulla laptopen på marknaden, och är mycket prisvärd. Tech TV har konsulterat med sin expert om dessa uttalanden.

## Hur sann är reklamen?

<img eleventy:ignore src="/images/jonas_engberg.jpg" alt="Man som sitter bakom ett skrivbord och ler mot kameran.">

*Jonas Engberg, dataexpert på Tech TV*

Jonas Engberg, Tech TV:s dataexpert menar att det de säger bör tas med en nypa salt.

"Det de säger må låta bra, men det är helt taget ur sin kontext", säger han till Tech TV. Engberg påpekar att Lenåwo inte har nämnt några som helst specifikationer för datorn, förutom att de använder ett nytt grafikkort från Envidéa.

"Dessutom så är max-fps inte ett särskilt bra sätt att mäta hur varje enskilt program kommer att prestera. Den är troligtvis väldigt bra, men till det priset är den just nu inte värd det. Särskilt med tanke på att det också är en laptop. Vi får helt enkelt låta tiden gå och se hur laptopen ser ut när den väl släpps."